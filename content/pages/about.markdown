Title: Note sull'autore
Slug: about

_“La valle di Fiemme, posta tra quelle di Fassa a e di Cembra e percorsa dal torrente Avisio, affluente dell'Adige, è situata nel Trentino nordorientale. Sviluppata da est verso ovest, con altitudine media di m 1000 slm, è caratterizzata dalla presenza di una Magnifica Comunità, documentata come già esistente nel 1111, che amministra a nome dei suoi vicini una proprietà boschiva e pascoliva di oltre 200 kmq; e dalla presenza di una pieve la cui chiesa è stata consacrata domenica 13 maggio 1134.”_

## Chi sono

Mi chiamo Italo Giordani, sono nato a Rovereto (TN) nel 1946 e sono residente a Panchià (TN). Nel 1974 ho conseguito la laurea in storia presso l'università di Padova con una tesi in Storia del Risorgimento sotto la direzione del professor Angelo Filipuzzi: _"Il magistrato politico-economico di Roveredo" 1824-1848_.

Tra gli esami sostenuti: Storia romana, Storia medioevale 1 e 2, Storia moderna, Storia contemporanea, Storia del Risorgimento 1 e 2, Storia della Chiesa, Storia del Cristianesimo, Letteratura italiana 1 e 2, Storia della letteratura italiana moderna e contemporanea, Letteratura latina, Filologia romanza, Lingua e letteratura tedesca, Filologia germanica.

Mi sono dedicato all'insegnamento di materie letterarie presso la Scuola Media “G. Alberti” di Tesero (ora Istituto Comprensivo di Predazzo) dall’anno scolastico 1976-77 all’anno scolastico 2003-04. Negli ultimi tre anni di insegnamento ho dedicato i miei sforzi all'introduzione dell'informatica di base sia presso gli studenti che presso i colleghi insegnanti.

Sono attualmente in pensione e mi dedico alle ricerche storiche, con predilezione per la storia della valle di Fiemme e della sua Magnifica Comunità.

## A proposito del sito

Questo sito, nella sua prima versione, nasce nel febbraio 2008 affinché fosse possibile pubblicare con cadenza mensile dei documenti riguardanti, in generale, la storia di Fiemme e della sua Comunità.

Infatti, oltre all'edizione di veri e propri volumi ed oltre alla pubblicazione su riviste di numerosi articoli, rimaneva aperta l'opportunità di rendere noti, in forma diversa e più moderna, altri documenti, che diversamente non avrebbero trovato modo di essere resi noti al pubblico.

Si tratta di singoli studi, arricchiti da note e commento, con eventuale traduzione dal latino, aventi per oggetto varie tematiche: la storia della Magnifica Comunità soprattutto, ma anche delle singole Regole, nonché aspetti specifici riguardanti le Giurisdizioni in Fiemme (vescovile e tirolese), le chiese della valle, l'arte.

Vi sono infine numerosi testamenti ed inventari, sempre interessanti per le numerose informazioni ivi contenute, ma anche studi specifici su famiglie e su persone che in qualche modo hanno caratterizzato la storia di Fiemme nelle sue vicende economiche, culturali, religiose e sociali.

Buona lettura.

## Pubblicazioni

* _La chiesa di San Leonardo in Tesero_, Tesero, Cassa Rurale di Tesero e Panchià, Manfrini, 1991.
* _1817 – 1992 Banda Sociale “Erminio Deflorian” 175esimo_, Calliano, Manfrini, 1992.
* _Tullio Sartori Montecroce, La Comunità di Fiemme e il suo diritto statutario_, Note al testo, statuti della Comunità di Fiemme e documenti riguardanti la sua storia fino al 1525 a cura di Italo Giordani, Cavalese, Magnifica Comunità di Fiemme, Nova Print, 2002.
* _Processi per stregoneria in valle di Fiemme: 1501, 1504-06_, Trento, Alcione, 2005.
* _Storia di Fiemme del prof. Nicolò Vanzetta. Origini - 1815_, a cura di Italo Giordani, Ziano di Fiemme, Associazione culturale Ziano insieme, La reclame, 2012.
* _La chiesa di Santa Maria, pieve di Fiemme_, Cavalese, Parrocchia di Cavalese, Alcione, 2014.
* _Documenti per la storia di Fiemme [1]_, Castello Molina di Fiemme, Pro Loco Castello – Molina di Fiemme, Dario De Bastiani Editore, 2016.
* _Documenti per la storia di Fiemme. 2_, Castello Molina di Fiemme, Pro Loco Castello – Molina di Fiemme, Alcione, 2018.
* _Documenti per la storia di Fiemme. 3_, Castello Molina di Fiemme, Pro Loco Castello – Molina di Fiemme, Alcione, 2021.

## Copyright

Tutto il contenuto del blog e dei miei studi è rilasciato sotto licenza Creative Commons Attribution-ShareAlike 4.0 International (CC BY-SA 4.0).

<a rel="license" href="http://creativecommons.org/licenses/by-sa/4.0/"><img alt="Creative Commons Licence" style="border-width:0" src="https://i.creativecommons.org/l/by-sa/4.0/88x31.png" /></a><br />This work is licensed under a <a rel="license" href="http://creativecommons.org/licenses/by-sa/4.0/">Creative Commons Attribution-ShareAlike 4.0 International License</a>.

## Contatti

* Email: italo.giordani+storiadifiemme AT gmail.com
